Oko prostora Palate viđen je Novak Nedić koji je, kako je Nova.rs ranije javila, nakon iznenadne smene sa pozicije generalnog sekretara u Vladi Srbije i funkcije predsednika Nadzornog odbora Službenog glasnika, angažovan u kabinetu premijera Đura Macuta.

Nedić je, podsetimo, 11 godina bio je generalni sekretar Vlade Srbije, da bi u aprilu bio smenjen sa te funkcije.
Njegovo razrešenje nije bilo očekivano, mada se u javnosti dovodilo u vezu sa Skaj prepiskama koje su u to vreme stigle u srpsko tužilaštvo.

Sudeći po podacima sa sajta Agencije za sprečavanje korupcije, svega jedan dan od njegovog razrešenja, on je sklopio ugovor o delu sa Generalnim sekretarijatom Vlade, koji je na mesečnom nivou vredan svega 20.000 dinara.