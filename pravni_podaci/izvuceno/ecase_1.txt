Одлуке Комитета против мучења

ЏЕВДЕT АЈАЗ (Cevdet Ayaz) против СРБИЈЕ

Одлуку у складу са чланом 22, ст. 7 Конвенције против мучења:
1.1. Подносилац жалбе је Џевдет Ајаз, држављанин Турске курдског порекла рођен 1973. године. У тренутку подношења ове преписке, подносилац жалбе је под ризиком од екстрадиције Турској. Тврдио је да би његова екстрадиција довела до кршења члана 3. од стране Србије, а у вези са чланом 15. Конвенције. Србија је дала изјаву у складу са чланом 22. Конвенције 12. марта 2001. године. Жалиоца заступа бранилац.

2.1. Подносилац жалбе је курдски политички активиста још од 1980-их. Када је напунио 18 година постао је члан Народне радничке партије (ХЕП). Постао је близак председнику ХЕП-а за Дијарбакир сектор Ведету Ајдину, којег је убила специјална јединица Жандармерије 7. јула 1991. године. Касније исте године, због повећаног насиља у југоисточној Турској и масовног кршења људских права над курдском мањином под изговором анти-терористичких операција, подносилац жалбе одлучује да се одсели у Ирак. Тамо је боравио у граду Ербил и постао члан курдске политичке стране YEKBUN, која је престала да постоји 1994. године. Остао је у Ираку до 1997. године када се ситуација у Турској мало поправила. Подносилац жалбе тврди да никада није био укључен ни у какве војне операције нити је икада користио икакво оружје или друга насилна средства како би оствари своје политичке циљеве. Никада није био подржавалац група које су склоне насиљу (као што је PKK) или био члан политичке странке која је проглашена „незаконитом“ или „терористичком“ од стране Владе Турске.

2.2. Након његовог повратка у Турску, подносилац жалбе је водио миран живот у Дијарбакиру где је отворио радњу за продају канцеларијског материјала. Није био политички активан и 2000. године је отишао у Малатју на обавезно служење војног рока у турској војсци. Када се враћао у своју војну базу у Малатји са дозвољеног одсуства 6. априла 2001. године, жандармерија и анти-терористичке снаге су зауставили његов аутобус, одвели подносиоца жалбе у полицију станицу у Елазиг где је задржан преко ноћи. 
Наредног дана је одведен у Одсек за борбу против тероризма у Дијарбакир изолован све до 18. априла 2001. године.

2.4. Након дана тортуре, подносилац жалбе је био присиљен да потпише изјаву док је имао повез преко очију за коју је касније сазнао да гласи да тиме признаје да је члан и једна од вођа Револуционарне странке Курда (PSK). 