ČLAN 1 
Potvrđuje se Sporazum o partnerstvu, trgovini i saradnji između Vlade Republike Srbije i Vlade 
Ujedinjenog Kraljevstva Velike Britanije i Severne Irske, Zajednička deklaracija u vezi sa 
trilateralnim pristupom pravilima o poreklu i Zajednička deklaracija o vezi između Protokola o 
Irskoj/Severnoj Irskoj i Sporazuma o partnerstvu, trgovini i saradnji, sačinjen u Beogradu 16. 
aprila 2021. godine u originalu na srpskom i engleskom jeziku. 
ČLAN 2 

SPORAZUM O PARTNERSTVU, TRGOVINI I SARADNJI IZMEĐU 
VLADE REPUBLIKE SRBIJE I VLADE UJEDINJENOG 
KRALJEVSTVA VELIKE BRITANIJE I SEVERNE IRSKE 
VLADA REPUBLIKE SRBIJE (Srbija) i VLADA UJEDINJENOG KRALJEVSTVA VELIKE 
BRITANIJE I SEVERNE IRSKE (Ujedinjeno Kraljevstvo) (u daljem tekstu: Strane), 
UVIĐAJUĆI da je Sporazum o stabilizaciji i pridruživanju između Republike Srbije, s jedne 
strane, i Evropskih zajednica i njihovih država članica, s druge strane, potpisan u Luksemburgu 
29. aprila 2008. godine (Sporazum između EU i Srbije) prestao da se primenjuje na Ujedinjeno 
Kraljevstvo; 
VODEĆI računa o načelima utvrđenim u preambuli Sporazuma između EU i Srbije i u želji da 
međusobna prava i obaveze Strana predviđeni Sporazumom između EU i Srbije budu zadržani 
sa izmenama utvrđenim ovim sporazumom; 