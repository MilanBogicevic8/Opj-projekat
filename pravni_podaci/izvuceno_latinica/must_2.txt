Član 1.
Potvrđuje se Sporazum o slobodnoj trgovini između Vlade Republike 
Srbije i Vlade Narodne Republike Kine, potpisan u Pekingu, 17. oktobra 2023. 
godine, u originalu na srpskom, kineskom i engleskom jeziku.

PREAMBULA 
Vlada Republike Srbije (u daljem tekstu „Srbija“), s jedne strane, i 
Vlada Narodne Republike Kine (u daljem tekstu „Kina“), s druge strane, u 
daljem tekstu pojedinačno nazvane „Strana“ ili objedinjeno nazvane „Strane“; 
PODSEĆAJUĆI na Sporazum o trgovinsko-ekonomskoj saradnji između 
Vlade Savezne Republike Jugoslavije i Vlade Narodne Republike Kine 
potpisan 1996. godine u cilju jačanja saradnje i razvoja trgovinsko-ekonomskih 
odnosa; 

POTVRĐUJUĆI svoju posvećenost sprovođenju sveobuhvatne saradnje u 
okviru Inicijative „Pojas i put“ i stvaranju zajednice koja ima zajedničku 
budućnost; 
POTVRĐUJUĆI svoju posvećenost ostvarivanju cilja održivog razvoja; 
PREDANI promociji prosperiteta, demokratije, društvenog napretka i 
podržavanju slobode, jednakosti, pravde i vladavine prava, potvrđujući svoju 
posvećenost Povelji Ujedinjenih nacija i osnovnim normama međunarodnih 
odnosa; 
ODLUČNI da promovišu i dalje jačaju multilateralni trgovinski 
sistem, nadovezujući se na svoja prava i obaveze prema Marakeškom 
sporazumu kojim se uspostavlja Svetska trgovinska organizacija (u daljem 
tekstu „STO“);