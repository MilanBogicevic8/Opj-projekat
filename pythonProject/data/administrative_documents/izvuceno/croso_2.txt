1. ОСНОВНИ ПОДАЦИ О ЦЕНТРАЛНОМ РЕГИСТРУ ОБАВЕЗНОГ СОЦИЈАЛНОГ ОСИГУРАЊА И ИНФОРМАТОРУ О РАДУ

Народна скупштина Републике Србије донела је Закон о Централном регистру обавезног социјалног осигурања, који је објављен у „Службени гласник РС“, број 30/10 дана 07.05.2010. године, а ступио је на снагу осмог дана од дана објављивања, односно 15.маја 2010. године.

На основу члана 4. Став 1. Закона о Централном регистру обавезног социјалног осигурања („Службени гласник РС“, број 30/10), члана 13. Закона о јавним службама („Службени гласник РС“, број 42/91, 71/94 и 79/05 – други закон) и члана 43. Став 1. Закона о Влади („Службени гласник РС“, број 55/05, 71/05 – исправка 101/07 и 65/08) Влада Републике Србије донела је Одлуку о оснивању Централног регистра обавезног социјалног осигурања („Службени гласник РС“, број 47/10).

Седиште Централног регистра обавезног социјалног осигурања (у даљем тексту Централни регистар) је у Новом Београду, у улици Омладинских бригада број 1 на II спрату.

1.1. Име лица које је одговорно за тачност и потпуност података које садржи информатор о раду и означење делова информатора о раду и радњи о којима се поједина лица старају

Директор Централног регистра обавезног социјалног осигурања организује рад и пословање, заступа и представља Централни регистар, у складу са чланом 9. Закона о Централном регистру обавезног социјалног осигурања („Службени гласник РС“, бр. 30/10), те у складу са тиме одговара и за тачност података садржаних у Информатору о раду.

За израду информатора о раду и његову ажурност одлуком директора задужена је Оливера Павловић.

3.1. Управни одбор
Управни одбор има пет чланова, по једног представника Републичког фонда за пензијско и инвалидско осигурање, Републичког фонда за здравствено осигурање, Националне службе за запошљавање, Пореске управе и Агенције за привредне регистре.

Чланови Управног одбора су:
· Владимир Станковић, Републички фонд за пензијско и инвалидско осигурање;
· Весна Фабијан, Национална служба за запошљавање;
· Наташа Ковачевић, Пореска управа;
· Нивес Чулић, Агенција за привредне регистре;
· Марко Јовановић, Републички фонд за здравствено осигурање.

3.2. Директор

Директора Централног регистра именује и разрешава Влада, на пет година.

Влада РС је 9. септембра 2010. године донела Решење о именовању директора Централног регистра обавезног социјалног осигурања („Службени гласник РС”, бр. 67/10), којим је на ову функцију именовала Милицу Даниловић.

Централни регистар обезбеђује електронску повезаност са другим регистрима и базама података, који се воде у Републици Србији, а имају значаја за обвезнике доприноса и осигурана лица, у складу са законом и другим прописима:
- РФПИО;
- РФЗО,
- НСЗ,
- АПР,
- ПУ,
- МУП,
- ПТТ,
- Министарство правде и државне управе,
- Управа за трезор,
- Републички Завод за статистику.

Када се стекну технички услови Централни регистар повезаће се са Инспекторатом за рад.