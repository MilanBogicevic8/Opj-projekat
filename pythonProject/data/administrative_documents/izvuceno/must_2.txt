Члан 1.
Потврђује се Споразум о слободној трговини између Владе Републике 
Србије и Владе Народне Републике Кине, потписан у Пекингу, 17. октобра 2023. 
године, у оригиналу на српском, кинеском и енглеском језику.

ПРЕАМБУЛА 
Влада Републике Србије (у даљем тексту „Србија“), с једне стране, и 
Влада Народне Републике Кине (у даљем тексту „Кина“), с друге стране, у 
даљем тексту појединачно назване „Страна“ или обједињено назване „Стране“; 
ПОДСЕЋАЈУЋИ на Споразум о трговинско-економској сарадњи између 
Владе Савезне Републике Југославије и Владе Народне Републике Кине 
потписан 1996. године у циљу јачања сарадње и развоја трговинско-економских 
односа; 

ПОТВРЂУЈУЋИ своју посвећеност спровођењу свеобухватне сарадње у 
оквиру Иницијативе „Појас и пут“ и стварању заједнице која има заједничку 
будућност; 
ПОТВРЂУЈУЋИ своју посвећеност остваривању циља одрживог развоја; 
ПРЕДАНИ промоцији просперитета, демократије, друштвеног напретка и 
подржавању слободе, једнакости, правде и владавине права, потврђујући своју 
посвећеност Повељи Уједињених нација и основним нормама међународних 
односа; 
ОДЛУЧНИ да промовишу и даље јачају мултилатерални трговински 
систем, надовезујући се на своја права и обавезе према Маракешком 
споразуму којим се успоставља Светска трговинска организација (у даљем 
тексту „СТО“);