Republika Srbija
VRHOVNI SUD
R 261/2025
31.07.2025. godina
Beograd

Vrhovni sud, u veću sastavljenom od sudija: Jasmine Stamenković, predsednika veća, Tatjane Đurica i Mirjane Andrijašević, članova veća, u parnici tužilje AA iz ..., čiji je punomoćnik Stefan Nestorović, advokat iz ..., protiv tužene Republike Srbije, Visoki savet sudstva - Viši sud u Beogradu, koju zastupa Državni pravobranilac, Beograd, odlučujući o zahtevu Višeg suda u Beogradu za određivanje drugog nadležnog suda, u sednici veća održanoj dana 31.07.2025. godine, doneo je

REŠENJE

Za postupanje po žalbi tužene izjavljenoj protiv presude Prvog osnovnog suda u Beogradu P 25075/2020 od 31.05.2021. godine, ODREĐUJE SE Viši sud u Pančevu.

Obrazloženje

Viši sud u Beogradu je dopisom od 10.07.2025. godine predložio da Vrhovni sud odredi drugi nadležan sud da odlučuje o žalbi tužene imajući u vidu da je u predmetu tuženi upravo Viši sud u Beogradu.

Imajući u vidu da je u podnetoj tužbi na strani tužene označena Republika Srbija - Viši sud u Beogradu, koji sud bi trebalo da odlučuje o žalbi tužene, po oceni Vrhovnog suda postoje opravdani i osnovani razlozi za određivanje drugog nadležnog suda za postupanje, u cilju očuvanja prava stranaka na nezavisan i nepristrasan sud i pravično suđenje, garantovanih članom 32. Ustava Republike Srbije („Službeni glasnik RS“, br. 98/2006) i članom 6. Evropske konvencije za zaštitu ljudskih prava i osnovnih sloboda („Službeni list Srbije i Crne Gore“ - Međunarodni ugovori broj 9/03 od 26.12.2003. godine ... „Službeni glasnik RS“ - Međunarodni ugovori broj 10/15 od 11.05.2015. godine).

Iz navedenih razloga, Vrhovni sud je na osnovu ovlašćenja iz člana 62. Zakona o parničnom postupku odlučio kao u izreci.

Predsednik veća–sudija
Jasmina Stamenković, s.r.

Za tačnost otpravka

Zamenik upravitelja pisarnice
Milanka Ranković