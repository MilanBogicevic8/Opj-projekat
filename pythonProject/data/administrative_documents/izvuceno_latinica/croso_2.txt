1. OSNOVNI PODACI O CENTRALNOM REGISTRU OBAVEZNOG SOCIJALNOG OSIGURANjA I INFORMATORU O RADU

Narodna skupština Republike Srbije donela je Zakon o Centralnom registru obaveznog socijalnog osiguranja, koji je objavljen u „Službeni glasnik RS“, broj 30/10 dana 07.05.2010. godine, a stupio je na snagu osmog dana od dana objavljivanja, odnosno 15.maja 2010. godine.

Na osnovu člana 4. Stav 1. Zakona o Centralnom registru obaveznog socijalnog osiguranja („Službeni glasnik RS“, broj 30/10), člana 13. Zakona o javnim službama („Službeni glasnik RS“, broj 42/91, 71/94 i 79/05 – drugi zakon) i člana 43. Stav 1. Zakona o Vladi („Službeni glasnik RS“, broj 55/05, 71/05 – ispravka 101/07 i 65/08) Vlada Republike Srbije donela je Odluku o osnivanju Centralnog registra obaveznog socijalnog osiguranja („Službeni glasnik RS“, broj 47/10).

Sedište Centralnog registra obaveznog socijalnog osiguranja (u daljem tekstu Centralni registar) je u Novom Beogradu, u ulici Omladinskih brigada broj 1 na II spratu.

1.1. Ime lica koje je odgovorno za tačnost i potpunost podataka koje sadrži informator o radu i označenje delova informatora o radu i radnji o kojima se pojedina lica staraju

Direktor Centralnog registra obaveznog socijalnog osiguranja organizuje rad i poslovanje, zastupa i predstavlja Centralni registar, u skladu sa članom 9. Zakona o Centralnom registru obaveznog socijalnog osiguranja („Službeni glasnik RS“, br. 30/10), te u skladu sa time odgovara i za tačnost podataka sadržanih u Informatoru o radu.

Za izradu informatora o radu i njegovu ažurnost odlukom direktora zadužena je Olivera Pavlović.

3.1. Upravni odbor Upravni odbor ima pet članova, po jednog predstavnika Republičkog fonda za penzijsko i invalidsko osiguranje, Republičkog fonda za zdravstveno osiguranje, Nacionalne službe za zapošljavanje, Poreske uprave i Agencije za privredne registre.

Članovi Upravnog odbora su: · Vladimir Stanković, Republički fond za penzijsko i invalidsko osiguranje; · Vesna Fabijan, Nacionalna služba za zapošljavanje; · Nataša Kovačević, Poreska uprava; · Nives Čulić, Agencija za privredne registre; · Marko Jovanović, Republički fond za zdravstveno osiguranje.

3.2. Direktor

Direktora Centralnog registra imenuje i razrešava Vlada, na pet godina.

Vlada RS je 9. septembra 2010. godine donela Rešenje o imenovanju direktora Centralnog registra obaveznog socijalnog osiguranja („Službeni glasnik RS”, br. 67/10), kojim je na ovu funkciju imenovala Milicu Danilović.

Centralni registar obezbeđuje elektronsku povezanost sa drugim registrima i bazama podataka, koji se vode u Republici Srbiji, a imaju značaja za obveznike doprinosa i osigurana lica, u skladu sa zakonom i drugim propisima: - RFPIO; - RFZO, - NSZ, - APR, - PU, - MUP, - PTT, - Ministarstvo pravde i državne uprave, - Uprava za trezor, - Republički Zavod za statistiku.

Kada se steknu tehnički uslovi Centralni registar povezaće se sa Inspektoratom za rad.