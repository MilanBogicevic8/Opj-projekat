I dok se na prostoru ispred Palate Srbija održava Vojna parada, ispred zgrade redakcije Nova.rs, ali i u drugim novobeogradskim blokovima građani i studenti su sabijeni od strane policije i Žandarmerije koja im ne dozvoljava da prisustvuju ovoj svečanosti. Oko prostora Palate viđen je Novak Nedić koji je, kako je Nova.rs ranije javila, nakon iznenadne smene sa pozicije generalnog sekretara u Vladi Srbije i funkcije predsednika Nadzornog odbora Službenog glasnika, angažovan u kabinetu premijera Đura Macuta.
Visoki funkcioner SNS, koji je dovođen u vezu sa kriminalnim klanovima u Srbiji, Novak Nedić, nalazi se na prostoru oko Palate Srbija gde je održava Vojna parada.
Nedić je, kako javlja reporterka Nova.rs, telefonirao neko vreme.
Nedić je, podsetimo, 11 godina bio je generalni sekretar Vlade Srbije, da bi u aprilu bio smenjen sa te funkcije.
Njegovo razrešenje nije bilo očekivano, mada se u javnosti dovodilo u vezu sa Skaj prepiskama koje su u to vreme stigle u srpsko tužilaštvo.
Iako se činilo da je Nedić konačno „sklonjen“, on je i dalje na papiru angažovan u Vladi, saznala je Nova.rs.
Sudeći po podacima sa sajta Agencije za sprečavanje korupcije, svega jedan dan od njegovog razrešenja, on je sklopio ugovor o delu sa Generalnim sekretarijatom Vlade, koji je na mesečnom nivou vredan svega 20.000 dinara.
PROČITAJTE JOŠ: 3 Pogledajte kako policija vuče ljude i sprečava ih prisustvuju paradi: Jedan žandarm se posebno „istakao“ VIDEO Društvo 11:55 3 komentara Društvo 11:55 3 komentara 37 UŽIVO BLOG UŽIVO Žandarmerija oslobodila opkoljene građane i studente, oni uzvikivali „ko ne skače, taj je ćaci“: Skok padobranca za kraj Vojne parade Društvo 14:33 37 komentara Društvo 14:33 37 komentara 5 Danas se održava Vojna parada: Ovi delovi grada su zatvoreni, izmenjene trase čak 25 linija gradskog prevoza Društvo 08:24 5 komentara Društvo 08:24 5 komentara
Dobro obavešteni sagovornik Nova.rs, kaže da je jasno da iza ovog angažovanja ne stoji novac i otkriva gde je Nedić raspoređen.
„On radi u kabinetu premijera Đura Macuta“, navodi naš izvor.
Sve najnovije informacije u vezi sa održavanjem Vojne parade pratite u BLOGU UŽIVO na Nova.rs.
Ostavi prvi komentar
Member of United Media - Copyright 2025