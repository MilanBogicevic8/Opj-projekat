Vojna parada pod nazivom "Snaga jedinstva" najavljena je za danas od 11 časova ispred Palate Srbije na Novom Beogradu povodom obeležavanja Dana srpskog jedinstva, slobode i nacionalne zastave. Zbog parade, saobraćaj u ovom delu grada biće blokiran, dok je izmenjeno čak 25 linija javnog prevoza. Saobraćaj u Terazijskom tunelu, u ulicama Zeleni venac i Brankovoj, kao i na Brankovom mostu i u Ulici Sajmište i na svim raskrsnicama prilaznih saobraćajnica, biće obustavljen danas od 10 do 14 časova.
Kako je ranije saopštilo Ministarstvo odbrane, na paradi je angažovano oko 10.000 učesnika, biće prikazano oko 2.500 sredstava naoružanja i vojne opreme, više od 600 vozila, 70 vazduhoplova i 20 plovnih objekata
U naletu ešelona vazduhoplovnih jedinica na Vojnoj paradi učestvovaće svi tipovi vazduhoplova poput MiG-29, „Orao“, C-295 CASA, Mi-35M i H-145.
Među brojnim sredstvima naoružanja i vojne opreme biće prikazani i raketni sistemi za protivvazduhoplovna dejstva „FK-3“ i HQ-17, savremeni radari GM400, borbena oklopna vozila „Miloš“, „MRAP“, „Lazar 3“, „hamer“ i BOV OT.
PROČITAJTE JOŠ: 0 Zbog Vojne parade potpuni prekid saobraćaja u šest ulica: Pogledajte spisak linija koje će ići novim trasama Društvo 19. sep 2025 0 Društvo 19. sep 2025 0 0 Predsednik, opsenar: Vučić se hvali ubedljivom pobedom na izborima koje ne sme da raspiše Politika 08:06 0 Politika 08:06 0 1 VIDEO Nije vojna, već „parada straha“, Ušću prete dalje destrukcije zbog EXPO-a Politika 16. sep 2025 1 komentar Politika 16. sep 2025 1 komentar
Posetioci će moći da vide i modernizovane tenkove M-84 AS1/2/3, modernizovana borbena oklopna vozila pešadije M80 AB1/2, samohodne top-haubice 155 mm NORA, kao i modernizovane protivavionske sisteme PASARS, bespilotne letelice, izviđačke i borbene dronove.
Prvi put biće prikazan višecevni lanser raketa velikog dometa PULS, nabavljen iz Izraela, bespilotne letelice iz te zemlje, dronovi samoubice i ruski sistemi za protivelektronsko ratovanje i ometanje dronova Krasuha i Repelent.
Publika će videti defile ešelona jedinica svih rodova i službi u Vojsci Srbije, kadeta Vojne akademije, jedinica na vozilima i plovnih objekata Rečne flotile.
Program parade obuhvata i prikaz dela sposobnosti Odreda vojne policije specijalne namene „Kobre“, egzercir pripadnika Garde, kao i padobranski skok pripadnika 63. padobranske brigade.
Najavljeno je prisustvo predsednika Srbije Aleksandra Vučića. Očekuje se prisustvo komandanta Nacionalne garde Ohaja Metjua Vudrafa kao i visokih starešina i predstavnika ministarstava odbrane Kine, Mađarske, Kipra, Francuske i Azerbejdžana.
Posetioci će moći da dođu na prostor izvođenja parade od 8.30 časova, a ulazak će biti omogućen na dve lokacije i to u blizini kružnog toka kod Tržnog centra „Ušće“ prema Brankovom mostu i na raskrsnici ulice Trešnjinog cveta i Bulevara Nikole Tesle, iz pravca Novog Beograda i pravca Zemuna.
Kako je saopšteno iz Sekretarijata za javni prevoz, saobraćaj će danas tokom celog dana biti potpuno obustavljen u pojedinim delovima Novog Beograda.
Od 11 do 13 časova biće povremeno zauzete pešačke staze na Brankovom mostu, najavio je Sekretarijat za saobraćaj Beograda.
Totalna obustava biće u Bulevaru Nikole Tesle (od kružnog toka kod TC „Ušće“ do Ulice Džona Kenedija), u Ulici Džona Kenedija (od Bulevara Nikole Tesle do Bulevara Mihajla Pupina), u Bulevaru Mihajla Pupina (od kružnog toka kod TC “Ušće“ do Ulice Džona Kenedija, u oba smera), u Ulici ušće, (od Bulevara Mihajla Pupina do Bulevara Nikole Tesle), u Aleksinačkih rudara (od Bulevara Nikole Tesle do Bulevara Mihajla Pupina) kao i u Ulici trešnjinog cveta (od Bulevara Nikole Tesle do Bulevara Mihajla Pupina.
Vozila sa linije 15 će u oba smera saobraćati trasom: Bulevar Mihajla Pupina – Milentija Popovića – Bulevar Zorana Đinđića – Tošin bunar – Teodora Hercla i dalje redovnom trasom.
Vozila sa linije 16 će u oba smera saobraćati trasom: Bulevar Mihajla Pupina – Milentija Popovića – Bulevar Zorana Đinđića – Narodnih heroja – Pariske komune – Bulevar maršala Tolbuhina – Luja Adamiča do okretnice „Novi Beograd /Paviljoni“.
Vozila sa linije 17 će u oba smera saobraćati trasom: Bulevar Zorana Đinđića – Tošin bunar – Ivićeva – Vrtlarska – 22. oktobra – Avijatičarski trg – Glavna i dalje redovnom trasom.
Vozila sa linije 18 će u oba smera saobraćati trasom: Omladinskih brigada – Bulevar Zorana Đinđića – Narodnih heroja – Pariske komune i dalje redovnom trasom.
Vozila sa linije 65 će u oba smera saobraćati trasom: Bulevar Mihajla Pupina – Milentija Popovića – Bulevar Zorana Đinđića – Narodnih heroja i dalje redovnom trasom.
Vozila sa linije 67 će u oba smera saobraćati trasom: Bulevar Mihajla Pupina – Milentija Popovića – Bulevar Zorana Đinđića – Antifašističke borbe i dalje redovnom trasom.
Vozila sa linije 71 će u oba smera saobraćati trasom: Bulevar Mihajla Pupina – Milentija Popovića – Bulevar Zorana Đinđića – Bulevar umetnosti i dalje redovnom trasom.
Vozila sa linija 72 i 75 će u oba smera saobraćati na sledeći način: Bulevar Mihajla Pupina – Milentija Popovića – Bulevar Zorana Đinđića i dalje redovnom trasom.
Vozila sa linije 73 će u oba smera saobraćati trasom: Omladinskih brigada – Bulevar Zorana Đinđića – Tošin bunar – Ivićeva – 22. oktobra – Avijatičarski trg – Glavna i dalje redovnom trasom.
Vozila sa linije 76 će u oba smera ići Ulicom omladinskih brigada, Bulevarom Zorana Đinđića, ulicama Narodnih heroja, Pariske komune, Studentskom i dalje redovnom trasom.
Vozila sa linije 77 će u oba smera saobraćati trasom: Bulevar Mihajla Pupina – Milentija Popovića – Bulevar Zorana Đinđića – Narodnih heroja i dalje redovnom trasom.
Vozila sa linije 78 će u oba smera ići Bulevarom Mihajla Pupina, Ulicom Milentija Popovića, Bulevarom Zorana Đinđića, ulicama Narodnih heroja, Pariske komune i dalje redovnom trasom.
Vozila sa linije 82 će u oba smera saobraćati trasom: Avijatičarski trg – 22. oktobra – Vrtlarska – Ivićeva – Tošin bunar i dalje redovnom trasom.
Vozila sa linije 83 će u oba smera saobraćati trasom: Bulevar Mihajla Pupina – Milentija Popovića – Bulevar Zorana Đinđića – Tošin bunar – Ivićeva – Vrtlarska – 22. oktobra – Avijatičarski trg – Glavna i dalje redovnom trasom.
Vozila sa linije 85 će u oba smera saobraćati: Omladinskih brigada – Bulevar Zorana Đinđića – Tošin bunar – Ivićeva – Ugrinovačka i dalje redovnom trasom.
Vozila sa linije 84, 704, 706 i 707 će u oba smera saobraćati trasom: Brankov most – Bulevar Mihajla Pupina – Milentija Popovića – Bulevar Zorana Đinđića – Tošin bunar – Ivićeva – Vrtrlarska – 22. oktobra – Avijatičarski trg – Glavna i dalje svojim redovnim trasama.
Vozila sa linije 88 će u oba smera saobraćati trasom: Omladinskih brigada – Bulevar Zorana Đinđića – Tošin bunar – Ivićeva – 22. oktobra – Avijatičarski trg – Stevana Markovića do terminusa “Kej oslobođenja“.
Vozila sa linija 610 i 611 će u oba smera saobraćati na sledeći način: Avijatičarski trg – 22. oktobra – Vrtlarska – Ivićeva – Tošin bunar – Bulevar Zorana Đinđića – Omladinskih brigada i dalje redovnim trasama.
Vozila sa linije 613 će u oba smera saobraćati od terminusa “Novi Beograd /Paviljoni“ Bulevarom maršala Tolbuhina, ulicama Pariske komune, Narodnih heroja i dalje redovnom trasom.
Vozila sa linije 711 će u oba smera saobraćati od terminusa “Novi Beograd /Paviljoni“ Bulevarom maršala Tolbuhina, ulicama Pariske komune, Narodnih heroja, Bulevarom Zorana Đinđića, Ulicom omladinskih brigada i dalje redovnom trasom.
Noćna linija 15N će u oba smera saobraćati Bulevarom Mihajla Pupina, Ulicom Milentija Popovića, Bulevarom Zorana Đinđića i dalje redovnom trasom.
Vozila sa linije 95N će u oba smera saobraćati Bulevarom Mihajla Pupina, Ulicom Milentija Popovića, Bulevarom Zorana Đinđića, Ulicom omladinskih brigada i dalje redovnom trasom.
Vozila sa linija 706N i 707N će u oba smera saobraćati Bulevarom Mihajla Pupina, Ulicom Milentija Popovića, Bulevarom Zorana Đinđića, ulicama Tošin bunar, Ivićevom, Vrtlarskom, Aleksandra Dubčeka, 22. oktobra, Avijatičarski trg i dalje svojim redovnim trasama.
Učestvuj u diskusiji ili pročitaj komentare
Member of United Media - Copyright 2025