General Zdravko Ponoš, predsednik Srbija centra (SRCE), izjavio je za Dnevnik TV Nova da, ako se Vučić plaši da će doći građani na paradu da nešto dobace ili da gledaju popreko, onda je svestan da nešto ovde mnogo ne valja, saopštila je stranka.
„Ako Vučić, da bi prošetao beogradskim ulicama, mora da bude okružen sa minimalno 40 pripadnika Kobri, a ko zna koliko ljudi je još u obručima oko njega, znači da je u ozbiljnom problemu. O kakvom jedinstvu onda priča? On je čovek koji je napravio toliko nejedinstva da ne sme da se pojavi na ulici. On se plaši studenata. Unapred ih službe zovu na razgovor da ih pacifiziraju. O kakvom jedinstvu govori kad reaguje na saopštenje strane službe bezbednosti, u stvari njihovog marketinškog ogranka, koja kaže da je Srbija ugrožena sa Zapada. Ako je to tako, onda zašto Orlić prima platu, ako Rusi treba da nam kažu da imamo neki problem“, rekao je Ponoš i dodao da je zato dobro što su studenti rekli „ne, mi se toga ne plašimo, to je naša vojska, nije tvoja“.
„Ako pravite paradu, za vas je primerenije da vaša parada bude ćacilend. Tamo je vaša tehnika, tamo su vaši ljudski resursi i vrednosti koje vi zastupate. To ste vi napravili. Ovu vojsku niste vi napravili“, dodao je, prenosi N1.
On je istakao da su u rečnik previše ušle priče o ratu, a da Vučić uništava ono što nama drži glavu iznad svih ostalih u regionu, saopštava SRCE.
2 Ponoš žestoko prozvao Vučića uoči vojne parade: On je hodajuće nejedinstvo Politika 18. sep 2025 2 komentara Politika 18. sep 2025 2 komentara 1 VIDEO Nije vojna, već „parada straha“, Ušću prete dalje destrukcije zbog EXPO-a Politika 16. sep 2025 1 komentar Politika 16. sep 2025 1 komentar 0 Vojna parada “Snaga jedinstva” ili snaga vlasti? Kako režim pokušava da zastraši svoj narod Politika 12. sep 2025 0 Politika 12. sep 2025 0
„To je Beogradski univerzitet, to je naše obrazovanje i kultura. To je meka moć ovog naroda. Mi po svemu jesmo gravitaciona sila ovog regiona, najveća i najmoćnija zemlja. Mi bi trebalo da budemo Nemačka ovog regiona, a nismo samo zato što imamo ovu vlast. Ni Nemačka sila u ovom momentu se ne bazira na vojnoj moći. To bi mogla i Srbija, da je pameti i razuma. S ovom vlašću od toga nema ništa. A ova vlast zazire od nekakvog vojnog saveza Hrvatske, Albanije i Kosova“, kaže Ponoš.
Ponoš je naglasio da su u EU sada spremni da čuju da Vučić ne računa na Evropu i da je ona za njega samo keš mašina.
„Potpuno je neosnovano što vi njega ili kažnjavate ili ohrabrujete sa odlaganjem ili ubrzavanjem otvaranja nekog klastera? To njemu ništa ne znači. Nemojte ni da mislite da je on stvarno okrenut ka Rusiji. Nije. To je samo da vas uplaši da bi vi nastavili da dajete pare i da ga tešite da se on stvarno ne bi okrenuo Rusiji. U ovom momentu, možda i dalje najviše spremnosti da mu se istoleriše ima u EPP, čiji je SNS pridruženi član. Međutim, sad se i tu osećaju neki novi vetrovi. Sad su ti ljudi mnogo spremniji da čuju i da vide i zato je stiglo ono upozorenje od Vebera da će se preispitati status SNS. Sad više ne treba previše truda da se tim ljudima objasni da je Vučić ispušena lula. Neki još uvek misle da kroz tu lulu može da se uvuče još jedan dim u kome je litijum, ali i to prolazi“, istakao je Ponoš, saopštilo je SRCE.
Ostavi prvi komentar
Member of United Media - Copyright 2025