Dok se na prostoru oko Palate Srbija održavala Vojna parada "Snaga jedinstva", nedaleko odatle u Bulevaru Mihajla Pupina pripadnici Žandarmerije sabili su grupu građana koji su, bez ikakvih transparenata želeli da prisustvuju toj svečanosti. Reporterka Nova.rs javila je da zarobljeni građani ne mogu da prođu od obruča Žandarmerije i policije, te da je situacija bila krajnje neizvesna. Sve najnovije informacije u vezi sa današnjim aktivnostima mogli ste da pratite u BLOGU na Nova.rs.
Vladimir Štimac, nekadašnji košarkaš i reprezentativac Srbije, napisao je na Iksu nakon završene Vojne parade da mu se Novak Nedić, visoki funkcioner SNS-a, obratio u jednom trenutku i vređao ga.
Upravo hrabri Novak Nedić sa njih šesdeset iza mi je rekao da sam pička ciganska jer sam se radovao kad sam dao koš. Jbg ne mogu svi da te vole…
Opširnije o tome pročitajte u odvojenoj vesti.
Lider Pokreta Kreni-Promeni Savo Manojlović izjavio je da predsednik Aleksandar Vučić pokušava da se sakrije iza Vojske i drugih institucija kako bi izbegao suočavanje sa nezadovoljstvom građana.
"Vučić svoj rejting pokušava da zakloni iza institucija koje uživaju podršku naroda. Bes građana zbog nepravednog i korumpiranog sistema usmeren je ka njemu kao korenu korupcije, a on pokušava da ga preusmeri na vojsku, policiju, crkvu i druge ličnosti", rekao je Manojlović.
Opširnije o tome pročitajte u odvojenoj vesti.
Predsednik Aleksandar Vučić je danas, po završetku vojne parade "Snaga jedinstva" u Novom Beogradu ocenio da je "ovo ponos Srbije".
"Na ovome smo zajedno radili, vojnici i građani, država i narod. Ovo je i opstanak i pobeda Srbije koja hoće mir i prosperitet i ume da sačuva svoje dostojanstvo, teritoriju i budućnost", napisao je Vučić na Instagramu.
Vojna parada je završena skokom padobranaca iz helikoptera, sa visine između 1.500 i 2.000 metara.
Jedan padobranac je nosio zastavu Republike Srbije, a drugi zastavu Vojske Srbije.
Žandarmi koji su opkolili i napravili obruč ispred zgrade redakcije Nova.rs, posle dva sata napokon su se razišli i omogućili građanima da se kreću.
Studenti su još neko vreme ostali ispred zgrade, a potom su se i oni razišli.
Građani i studenti koji su i dalje zarobljeni u Bulevaru Mihajla Pupina, ispred zgrade na broju 115/a, skaču i uzvikuju "ko ne skače, taj je ćaci".
Ministarstvo odbrane i Vojsku Crne Gore na vojnoj paradi u Beogradu predstavljaće dva oficira Generalštaba, a iz kabineta šefa države i Vlade nezvanično su rekli da predsednik Milatović i premijer Spajić nisu dobili poziv, pišu Vijesti.
Čelnik parlamenta Mandić nije odgovorio, prenose Vijesti.
"Vojna parada će nas koštati između 10 i 15 miliona evra", procenjuje Nemanja Šormaz, direktor Centra za visoke ekonomske studije (CEVES). Ipak, tačne brojke sumnja da ćemo čuti, jer se može zaključiti da je cena visoka, a da je glavni cilj ove parade očuvanje rejtinga predsednika Srbije i SNS-a.
Velika kolona građana koji su prisustvovali Vojnoj paradi, napušta svečanost pre završetka, javlja reporter Nova.rs.
U okviru programa vojne parade počeo je defile ešalona motorizovanih jedinica. Među njima su, između ostalog, borbena oklopna vozila "lazar 3", "miloš", "hamer" sa pripadnicima specijalnih i izviđačkih jedinica, te kvadovi.
Dok vozila prolaze, grupa građana koju je Žandarmerija potisnula ispred zgrade redakcije Nova.rs, uzvikuje "pumpaj, pumpaj".
Predrag Voštinić iz Lokalnog fronta i košarkaš Vladimir Štimac pristigli su ispred redakcije Nova.rs, gde se već duže od pola sata nalazi grupa građana koju su zarobili pripadnici Žandarmerije tako što su formirali obruč oko zgrade, javlja reporterka Nova.rs.
Oko prostora Palate Srbija gde se održava Vojna parada viđen je Novak Nedić koji je, kako je Nova.rs ranije javila, nakon iznenadne smene sa pozicije generalnog sekretara u Vladi Srbije i funkcije predsednika Nadzornog odbora Službenog glasnika, angažovan u kabinetu premijera Đura Macuta.
Opširnije o tome pročitajte u odvojenoj vesti.
"Ovo je najneobičniji kordon na svetu, verujem da su ovi mladi momci veoma zbunjeni šta ovde rade, razdvajaju nas od nas. Ali koliko ja znam, ovo je najavljeno kao izuzetno miran skup podrške vojsci. Šta je kome palo na pamet da nas blokira, zaista je nadrealno. Orvel bi se nasmejao", rekao je profesor FPN Dejan Pavlović, koji je zarobljen zajedno sa grupom građana ispred redakcije Nova.rs.
Građani koji su sabijeni ispred redakcije portala Nova.rs obeležavaju 16 minuta tišine u pomen nastradalima u padu nadstrešnice Železničke stanice u Novom Sadu, javlja reporterka Nova.rs.
Reporterka Nova.rs javlja da su građani potpuno sabijeni ispred zgrade Nova.r.s, te da su policija i žandarmi napravili obruč i rasporedili se oko zgrade, tako da je izlazak iz tog prostora gotovo nemoguć.
Reporterku N1 Žaklinu Tatalović izvređala je grupa građana kojima je dozvoljen prolaz na Vojnu paradu.
"Vi ste protiv Srbije, sram vas bilo", kazala je starija žena reporterki N1.
"Oni tamo (što su sabijeni ispred Nova.rs od strane žandarma) su zaboravili gde je Srbija, hoće da nam zapale državu, uništavaju je", rekao je stariji muškarac.
Reporterka je smirivala situaciju, međutim starija građanka je bila nepristojna jer je non-stop govorila psovke i vređala.
Reporterka Nova.rs javlja da je jedan od policajaca odgurnuo novinarku koja je imala pres legitimaciju.
Građani mole žandarme da ne primenjuj uislu i da ne guraju žene.
Kako javlja reporterka, jedna građanka je odgurnuta.
Reporterka Nova.rs javlja da je došlo do manjeg incidenta i da građani mole za pomoć.
Reporterka televizije N1 javlja d apripadnici Žandarmerije sve jače guraju građane koji su sabijeni ispred redakcije Nova.rs, u Ulici Bulevara Mihajla Pupina.
"Žandarmi su dobili naredbu da građani moraju da budu potisnuti", javlja reporterka.
Građani traže pomoć i uzvikuju - pumpaj.
Navodi da će potiskivanje biti sve jače i da će građani teško moći da se izvuku iz obruča policije i žandarma.
Deo građana koji je opkoljen od strane Žandarmerije, probio je obruč, međutim ubrzo je pristigla druga grupa građana koju su pripadnici Žandarmerije ponovo sabili ispred redakcije Nova.rs.
Građani uzvikuju - "Vojska uz studente, Vojska uz studente", "Upomoć, Vojsko".
Reporterka Nova.rs javlja da pripadnici Žandarmerije guraju studente i građane, a oni viču vojsku u pomoć.
Građani i studenti koji su od strane Žandarmerije opkoljeni ispred zgrade redakcije Nova.rs, ne razlikuju se od drugih građana koji su ušli na Vojnu paradu.
Međutim, njima je zabrnajen prolazak, iako ne nose nikakvo obeležje, niti transparente.
Kako javlja reporterka Nova.rs, građani su zbunjeni, a među njima ima i dece.
Policija ide oko stambenih zgrada i sprečava studente i građane da se slobodno kreću ka ulazu na vojnu paradu koja u ovom trenutku počinje.
Policija ide oko stambenih zgrada i sprečava studente i građane da se slobodno kreću ka ulazu na vojnu paradu koja u ovom trenutku počinje. pic.twitter.com/oXwSkt5qyn
Studenti i građani koji su se uputili ka Vojnoj paradi, sbaijeni su ispred redakcije Nova.rs, ispred zgrade u Bulevaru Nihajla Pupina.
Njih je opkolio kordon Žandarmerije.
Kako prenosi Mašina, inspektor u civilu građanima i studentima govori da je moguć polazak individualno, bez transparenata.
Drugi građani koji organizovano autobusima dolaze na paradu se nesmetano kreću u većim grupama i kolonama.
#Repost @masina.rs"Policija ne dozvoljava organizovani polazak studenata i građana ka ulazu na vojnu paradu. Inspektor u civilu građanima govori da je moguć polazak individualno, bez transparenata. Drugi građani koji organizovano autobusima dolaze na paradu se nesmetano kreću… pic.twitter.com/liOPoNtIqD
Građani i studenti pokušavaju okolnim putevima da priđu mestu na kom se održava Vojna parada, ali ih sprečava policijski kordon.
Građani javljaju da se policajci "jure" sa građanima i studentima.
Jurnjava sa pandurima po Novom Beogradu.Podsećam da policija ne dozvoljava studentima i građanima prilaz ka vojnoj paradi... pic.twitter.com/ZdKshH642p
Pa dobro, vijamo se jer narod ne može na paradu sopstvene vojske pic.twitter.com/mBsDYcwOzz
Policija, građani i studenti se "jure" po bloku pic.twitter.com/x0Z3H5cDD4
Vojna parada počela je na Novom Beogradu. Vojska je pozdravila vrhovnog komandata i predsednika Republike Srbije Aleksandra Vučića.
Intonirana je himna Republike Srbije.
U prvim redovima su prisutni načelnik Generalštaba Vojske Srbije general Milan Mojsilović, premijer Srbije Đuro Macut, predsednica skupštine Ana Brnabić, ministar odbrane Bratislav Gašić.
Ko je još bio na Vojnoj paradi pročitajte u odvojenoj vesti.
Dok su prolazili građani koji su autobusima uglavnom stigli u Beograd, na potezu od Bulevara Mihajla Pupina do Ulice trešnjinog cveta primetni su bili korpulentni muškarci koji su nosili crvene trake oko zgloba ruke, javlja reporterka Foneta.
Vojni analitičar Vlade Radulović rekao je za N1 da je primetio veliko interesovanje stranih i stručnih medija za današnju ovjnu paradu. Danas će biti predstavljen artiljerijski sistem Puls, nabavljan iz Izraela, ali i Krasuha iz Rusije.
Radulović podseća da kada smo nabavili sistem za elektronsko ratovanje Krasuha, na to se nije gledalo blagonaklono, jer je napad Rusije na Ukrajinu već bi u toku.
"Krasuha je nabavljena u tom periodu, ali do sada nije prikazivana. Sada verovatno je procena da je vrhunac pritiska možda malo prošao, pa hajde da se pokaže da i to imamo, ili je možda procena da se već zna da to imamo, pa zašto i da ne prikažemo. Međutim, nabavka sistema Puls iz Izraela, uz saradnju sa Francuskom i sa generalno Zapadom, čini mi se da pokazuje da se blago i polako naš kurs okreće ka zapadnoj tehnici i zapadnim dobavljačima", kazao je on.
Novinaru "Vremena" koji 30 godina prati vojsku nije odobrena akreditacija za vojnu paradu.
"Ali su svečane pozivnice zato dobili višestruko osuđivani kriminalci i dezerteri. Piše: Davor Lukač", navodi se u objavi "Vremena".
Novinaru “Vremena” koji trideset godina prati vojsku nije odobrena akreditacija za vojnu paradu. Ali su svečane pozivnice zato dobili višestruko osuđivani kriminalci i dezerteri. Piše: Davor Lukačhttps://t.co/LpNMcwLRYx
Profesorka Biljana Stojković kaže za Nova.rs da je policija zabranila studentima i građanima koji se nalaze na kružnom toku na Novom Beogradu prolazak ka Ušću. Ona navodi da sa druge strane sprovode građane koji su došli autobusima.
"Ne dozvoljavaju nam da prođemo ni ulicama ni trotoarima. Probaćemo okolnim putem", kaže ona.
Učestvuj u diskusiji ili pročitaj komentare
Member of United Media - Copyright 2025