Student Pravnog fakulteta u Nišu Dimitrije Dimić (25) izjavio je za Insajder da se skoro mesec dana nalazi pod merom kućnog pritvora, te da nisu tačne tvrdnje Višeg javnog tužilaštva da se nalazi u bekstvu.
Više javno tužilaštvo u Beogradu saopštilo je da je podnet optužni predlog Višem sudu u Beogradu protiv devet okrivljenih studenata zbog pozivanja na nasilnu promenu ustavnog uređenja.
Dodaju i da su sudu predložili da odredi pritvor okrivljenom Dimitriju Dimiću, koji se, kako su naveli, nalazi u bekstvu.
Kako je za Insajder naveo student Dimić, on se od 22. avgusta od jutarnjih časova nalazi pod merom kućnog pritvora, odnosno zabrane napuštanja stana sa konstantnim elektronskim nadzorom Uprave za izvršenje krivičnih sankcija Ministarstva pravde.
0 VJT podnelo optužni predlog protiv devetoro studenata zbog Vidovdana, traži uslovne osude Hronika 18:28 0 Hronika 18:28 0 0 Peticija za puštanje Bogdana Jovičića Društvo 21:07 0 Društvo 21:07 0 0 Student Bogdan Jovičić ostaje u pritvoru: Sud odbio žalbu advokata Hronika 16:39 0 Hronika 16:39 0
„Tvrdnje o mom bekstvu su neistinite i predstavljaju svesno obmanjivanje javnosti. Ovakvim postupcima Više javno tužilaštvo u Beogradu pokušava da moje kolege i mene, kao i ceo studentski pokret, okarakteriše kao kriminalce koji ruše Ustav“, naveo je Dimić.
Prema njegovim rečima, Apelacioni sud u Beogradu je četiri puta usvojio žalbu njegovog branioca, da mu se ukine pritvor i da se brani sa slobode. Međutim, veće Višeg suda u Beogradu, na čijem čelu je predsednik Višeg suda Dragan Milošević, ponovo određuje pritvor.
„Ovim putem apelujem na kolege pravnike koji rade u tužilaštvu da se odupru pritisku izvršne vlasti i da obustave sve montirane političke procese protiv studenata i građana“, naveo je Dimić za Insajder.
Podsetimo, juče je Više javno tužilaštvo u Beogradu podnelo Višem sudu u Beogradu optužni predlog protiv devetoro okrivljenih zbog postojanja opravdane sumnje da su izvršili krivično delo Pripremanje dela protiv ustavnog uređenja i bezbednosti Srbije u vezi sa krivičnim delom Pozivanje na nasilnu promenu ustavnog uređenja u saizvršilaštvu.
Ostavi prvi komentar
Member of United Media - Copyright 2025