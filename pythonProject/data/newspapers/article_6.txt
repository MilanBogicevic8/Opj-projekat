Danas od 11 sati na Novom Beogradu održava se vojna parada pod nazivom „Snaga jedinstva“, na kojoj se, prema procenama Ministarstva odbrane, očekuje oko 10.000 učesnika.
Studenti u blokadi najavili su da će pružiti podršku vojnicima svojim prisustvom, želeći da pokažu da su uz njih. Međutim, deo građana i studenata naišao je na prepreke prilikom pokušaja da prisustvuju događaju.
Tokom prepodneva deo građana, koji je bio opkoljen od strane Žandarmerije, uspeo je da probije obruč i krene ka mestu održavanja parade. Ipak, ubrzo je pristigla druga grupa ljudi koju su pripadnici Žandarmerije ponovo zaustavili ispred redakcije Nova.rs. Okupljeni su u glas uzvikivali: „Vojska uz studente, vojska uz studente.“
Pročitajte još 37 UŽIVO BLOG UŽIVO Žandarmerija oslobodila opkoljene građane i studente, oni uzvikivali „ko ne skače, taj je ćaci“: Skok padobranca za kraj Vojne parade Društvo 14:33 37 komentara Društvo 14:33 37 komentara 18 Studenti objavili koje je mesto okupljanja na Novom Beogradu pred današnji skup Društvo 09:04 18 komentara Društvo 09:04 18 komentara
Kako je javila reporterka Nova.rs, građani i studenti koji su se našli opkoljeni ispred zgrade redakcije, nisu imali nikakva obeležja, niti transparente. Ipak, za razliku od ostalih posetilaca parade, njima je prolazak bio zabranjen. Među okupljenima bilo je i dece, a atmosfera je, kako se navodi, bila zbunjujuća i napeta.
Studenti i građani, koji su se uputili ka paradi, sabijeni su ispred zgrade Nova.rs u Bulevaru Mihajla Pupina. Tamo ih je okružio kordon Žandarmerije, a situacija je izazvala dodatnu zabrinutost među prisutnima.
Sve događaje oko Vojne parade pratite u BLOGU UŽIVO.
Učestvuj u diskusiji ili pročitaj komentare
Member of United Media - Copyright 2025