Danas je održana Vojna parada na prostoru oko Palate Srbija, u kojoj je, prema najavama Ministarstva odbrane, učestvovalo 10 000 učesnika, prikazano oko 2.500 sredstava naoružanja i vojne opreme, više od 600 vozila, 70 vazduhoplova i 20 plovnih objekata. Prvi put su prikazani javnosti izraelski raketni sistemi "PULS" i besposadna letelica "hermes 900", a tokom preleta avijacije, zajedno sa srpskim "migovima" leteli su i francuski "rafali". Vojni analitičar Aleksandar Radić ističe da su se "Francuzi" odmah po završetku kratkog defilea vratili nazad, te da je ova parada umesto narodne, bila SNS parada.
I dok se na prostoru ispred Palate Srbija održavala Vojna parada kojoj su mogli da prisustvuju samo oni koji aplaudiraju predsendiku Srbije Aleksandru Vučiću i zdušno podržavaju njegov lik i delo, u Bulevaru Mihajla Pupina ostali su zarobljeni građani i studenti. Njih su pripadnici Žandarmerije opkolili i nisu im dozvolili izlazak iz tog obruča sve dok parada nije bila završena.
PROČITAJTE JOŠ: 50 Ovo su Vučić i policija hteli da spreče: Vojnici pozdravili studente VIDEO Društvo 14:40 50 komentara Društvo 14:40 50 komentara 0 „Vučić bezuspešno pokušao da bes naroda sa sebe preusmeri ka vojsci“ Politika 14:21 0 Politika 14:21 0 1 Pogledajte prikaz Kobri na vojnoj paradi: Napadač predstavljen u žutom prsluku VIDEO Društvo 13:05 1 komentar Društvo 13:05 1 komentar
Ipak, iako nisu uspeli da prisustvuju samoj svečanosti, uspeli su da vide defile ešelona jedinica svih rodova i službi u Vojsci Srbije i kadeta Vojne akademije, jedinica na vozilima, plovnih objekata Rečne flotile i nalet vazduhoplova.
Prvi put su sada javnosti prikazani izraelski raketni sistemi „PULS“ i besposadna letelica „hermes 900“, a tokom preleta avijacije, zajedno sa srpskim „migovima“ leteli su i francuski „rafali“.
Vojni analitičar Aleksandar Radić prokomentarisao je za Nova.rs ono što je mogao da vidi i da pročita po portalima o današnjoj svečanosti, s obzirom na to da je njemu uskraćena akreditacija.
Kaže da je današnja parada „demonstracija političkog jednoumlja vlasti“.
„Umesto da organizaciju vojske vidimo kao jednu prirodnu potrebu koja izvire iz državnog razloga, ovo sve je pretvoreno u izložbu naoružanja za pristalice vlasti. Imali smo svašta nešto danas. Prvi put su prikazani izraelski raketni sistem ‘PULS’ koji je namenjen za gađanje važnih ciljeva na dometu i do 300 kilometara. To je ozbiljan domet i to srpskoj Vojsci daje ofanzivni kapacitet koji je najveći u regionu. Ali Vučićeva publika želi da čuje kako je to pretnja Hrvatima, Vučićevi glasači žele da čuju da smo mi jači od Hrvata. To je onda zloupotreba tehničkog sredstva, zloupotreba prilike. To je zapravo obratan sistem vrednosti“, kaže Radić, pa dodaje:
„Ali je akreditacija problem. Mislim da Vojska Srbije ima razloga da ima takav sistem jer je Srbija neutralna zemlja i ona može da ima sredstva za odvraćanje od agresije. Problem je kod nas to sredstvo – umesto da budemo ponosni što ga imamo, on se koristi za dnevnu politiku, kao što je čitava parada danas organizovana za dnevnu politiku“, smatra Radić.
Navodi i let francuskih „rafala“ koji su se odmah po završetku defilea vratili nazad.
„U naletu ešalona vazduhoplovnih jedinica učestvovala su i dva višenamenska aviona ‘rafal’ francuskog ratnog vazduhoplovstva, zajedno sa dva srpska ‘miga’. Odmah su se vratili nazad. Prvi put je prikazan i ruski sistem za elektronsko ratovanje ‘Krasuha’, kao i sistemi lutajuće municije, takozvani dronovi samoubice. Sve je to lepo, ali ovo nije bila parada stvarnog jedinstva. Brojni ljudi svedoče da su zaustavljani na ulazima oko Palate Srbija i da im je onemogućeno da prisustvuju paradi. O čemu onda pričamo? Tome je onda prisustvovao mali skup pristalica vlasti koji zapravo kompromituju taj skup“.
Grupa građana i studenti koji su, bez ikakivh transparenata i obeležja, prilazili ka Palati Srbije, želeći da učestvuju na njoj, bila je saterana u deo kod Bulevara Mihajla Pupina, baš ispred redakcije Nova.rs portala.
Njih je opkolio kordon Žandarmerije, onemogućavajući im da izađu iz tog obruča.
Tek kada je počeo defile, oni su pušteni i uspeli su da pozdrave vojnike na tenkovima i druigm oklopnim vozilima.
BONUS VIDEO: Agresivno postupanje policije prema građanima na vojnoj paradi
Učestvuj u diskusiji ili pročitaj komentare
Member of United Media - Copyright 2025