U toku je Vojna parada u Beogradu. Deo studenata i građana nije uspeo da priđe mestu događaja, a veliki broj onih koji su došli autobusima organizovano ubrzo su napustili skup. Sa druge strane, brojne su visoke zvanice.
Tako su zajedno viđeni, kako razgovaraju i sede jedan pored drugog, gradonačelnik Beograda Aleksandar Šapić i bivši predsednik Srbije Tomislav Nikolić.
Prvi do Aleksandra Vučića bio je šeik Muhamed bin Zajed, dok se sa druge strane nalazio ministar odbrane Bratislav Gašić.
Na paradi su i Milorad Dodik, bivši predsednik Republike Srpske, i Željka Cvijanović, srpska članica Predsedništva BiH.
Tu je, naravno, i Ana Brnabić, predsednica Skupštine.
U Beograd na ovaj događaj došao je i glumac Stiven Sigal, koji je u maju prisustvovao i Vojnoj paradi u Moskvi. Zanimljivo je da ima i srpsko i rusko državljanstvo.
Podsećamo, danas se održava Vojna parada pod nazivom Snaga jedinstva. Veliki broj građana i studenata onemogućen je da priđe mestu događaja.
Sve najnovije informacije o dešavanjima na Vojnoj paradi pratite u našem BLOGU UŽIVO.
Ostavi prvi komentar
Member of United Media - Copyright 2025