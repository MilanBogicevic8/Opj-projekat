Dramska spisateljica i rediteljka Minja Bogavac i predstavnica Stanice – servisa za savremeni ples Marijana Cvetković kritikovale su način raspodela sredstava na konkursima Ministarstva kulture i kao odgovornog za to označile ministra Nikolu Selakovića.
Nedeljnik „Vreme“ piše da je Ministarstvo kulture objavilo rezultate za sedam od 29 konkursa koliko ih je raspisalo za sufinansiranje projekata u kulturi, a koji su očekivani još pre pola godine.
Iako je na „osnovu dosadašnjeg iskustva bilo očekivano da dominantni kriterijum po kome su komisije procenjivale kvalitet prijavljenih projekata neće biti umetnički, ipak se nije očekivalo da će biti otvoreno stranački“, piše na sajtu tog nedeljnika.
Najočigledniji primer su, kako je navedeno, rezultati za konkurs iz oblasti umetničke igre u kojima je već na prvi pogled uočljivo da je najviše novca opredeljeno Festivalu igre Aje Jung – 7.000.000 dinara, da je nekoliko nepoznatih udruženja dobilo nešto manje od milion dinara, a da je većina preostalog novca podeljena na – folklor.
Bogavac je kazala da je „Ministarstvo ovog puta otvoreno pokazalo da pumpa“, to jest, kako je navela, „da nije zadovoljno radom institucija, kao što su Bitef teatar ili Srpskog narodnog pozorišta“.
18 Laza Ristovski, Aja Jung, batinaši sa Sajma, fantomska udruženja: Kome je sve Grad Novi Sad dao milione za kulturne programe Društvo 17. jul 2025 18 komentara Društvo 17. jul 2025 18 komentara 34 „Posle zahteva da se smeni Aja Jung dobio sam pretnje od Maje Gojković i direktorke teatra, a onda i rešenje za penziju“ Društvo 05. maj 2025 34 komentara Društvo 05. maj 2025 34 komentara 1 „Za politiku baš i nemam dara“: Aja Jung potvrdila da je postala nova direktorka Baleta SNP i zahvalila se Novom Sadu Kultura 21. okt 2024 1 komentar Kultura 21. okt 2024 1 komentar
„Odbilo im je po dva projekta, ali je zato bogato nagradilo privatni festival Aje Jung“, kazala je ona, piše na sajtu tog beogradskog nedeljnika.
Bogavac nabraja da „nakon toga sledi podrška SNS manifestacijama i imaginarnom GONGO triju koga čine Nevladina organizacija Džeger, Nevladina organizacija Lenon i Nevladina organizacija Artiva. Zajedničko im je to što za njih nikad niko nije čuo, dve nemaju sajt, a druge dve su osnovane istog dana“.
„Sredstva nije dobila ni jedna relevantna organizacija koja se zaista bavi umetničkom igrom“, ističe Minja Bogavac.
Iako su, kako je navela, konkursi Ministarstva kulture odavno sporni, ovoga puta Ministarstvo je obrnulo igri – „Više nema ni pokušaja da se prave da su barem delimično objektivni ili da delimično rade po zakonu“.
Stanica – servis za savremeni ples, reprezentativno udruženje i najznačajnija organizacija u oblasti savremenog plesa, neće dobiti novac od države ni za jedan projekat.
Marijana Cvetković, koja je osnovala Stanicu je navela da je „ove godine, od ukupno 42 miliona dinara, više od 24 miliona dato za folklor“.
„To je direktna želja Nikole Selakovića, ministra sa brojanicama“, kazala je ona.
Ministar zna, kako je navela, „da mu je ovo poslednja prilika, pa je novac namenjen savremenoj umetnosti podelio vernim glasačima i sigurnim glasovima, što se inače ovih meseci intenzivno radi sa svim budžetskim linijama“.
Podsetila je da je Stanica 2016. tužila „Upravnom sudu Ministarstvo kulture zbog sličnih rezultata i da je pokretala brojne akcije i javne apele povodom ovakvih zloupotreba“.
Učestvuj u diskusiji ili pročitaj komentare
Member of United Media - Copyright 2025