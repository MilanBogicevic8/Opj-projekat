U Užicu je večeras održan protest podrške studentu Pavlu Cicvariću o čijem je ubistvu govorio funkcioner Srpske napredne stranke Siniša Vučinić. Istovremeno, u Novom Sadu su se okupili studenti i građani posle odluke da njihov kolega Bogdan Jovičić ostane i dalje u pritvoru. Sve detalje studentskih i građanskih protesta pratite u BLOGU UŽIVO.
U Pirotu je kao vid podrške studentu Bogdanu Jovičiću u organizaciji Zbora građan Pirota održan performans pod nazivom "Zatvorska šetnja u lancima".
Затворска шетња у ланцима у Пироту вечерас.Збор грађана Пирота pic.twitter.com/lyAPnXmPyL
Zajednica Slobodnih i Pobunjenih univerziteta Srbije najoštrije je večeras osudila izjavu funkcionera Srpske napredne stranke (SNS) Siniše Vučinića koji je rekao da "blokaderi" planiraju ubistvo studenta Pavla Cicvarića i ocenili da vlast na taj način poziva na teroristički akt protiv svojih građana.
U saopštenju su pozvali najviše državne organe da preispitaju sve okolnosti o poreklu informacije koju je Vučinić, zahtevamo hitnu reakciju tužilaštva i adekvatno informisanje javnosti u vezi sa uznemirujućim sadržajima iznesenim na televiziji Informer.
"Izostanak pravovremene reakcije državnih organa u ovom slučaju značio bi podržavanje javnog podstreka na teroristički akt nad sopstvenim građanima”, navodi se.
Ukazai su da "užasne pretnje" Cicvariću "targetiraju ne samo njega nego i sve ostale ljude koji su ustali protiv režima i ne žele da žive u zemlji u kojoj je država oteta", a, kako su naveli, "institucije ne rade svoj posao".
"Ukoliko se pozivi na linč nastave, a sve su indicije da hoće, ući ćemo u začarani krug sve opasnijih pritisaka koji, kao što je već potvrđeno, ne rezultiraju strahom nego otporom, čije najgore ishode ne želimo ni da zamislimo”, piše u saopštenju.
U 22.30 časova građani su se razišli, pušten je saobraćaj duž celog Bulevara oslobođenja u Novom Sadu.
Saobraćajna policija je sve vreme obezbeđivala blokade.
Oko 22.20 sati pušten je saobraćaj na raskrsnici kod Futoške pijace. Kako je najavljeno, i druge dve raskrsnice će biti odblokirane u 22.30 časova.
Jedan vozač je pokušao kod Mosta slobode da probije blokadu, ali mu građani nisu dozvolili, javlja N1.
Nakon kratkog ubeđivanja okrenuo je kola i odvezao se preko mosta.
Most slobode je potpuno zatvoren za saobraćaj, javlja reporterka N1.
Blokirane su raskrsnice kod Mosta slobode, Merkatora i kod Futoške pijace.
NS noćas radi!Blokirana i Futoška💪✊️ pic.twitter.com/AeeuFZJZ97
Portal 021.rs javlja da su se građani, koji su prethodno blokirali raskrsnice kod Merkatora i kod Braće Ribnikar, ponovo grupisali i sa tih raskrsnica krenuli do Futoške pijace.
Blokira se redom raskrsnica po raskrsnica. Sada se ide ka Futoškoj pijaci. #NoviSad pic.twitter.com/tAkFSjWB3f
Kako javlja reporter 021.rs, protestna kolona gađana je jajima sa zgrade na Bulevaru oslobođenja.
U Novom Sadu blokirana je i raskrsnica Braće Ribnikar i Bulevara oslobođenja, a blokada kod Merkatora i dalje traje, javio je portal 021.rs.
U Novom Sadu je blokirana raskrsnica na Bulevaru oslobođenja kod TC Merkator.
Blokada raskrsnice Bulevara cara Lazara i Bulevara oslobođenja, kod Merkatora.Studenti su pozvali na skup podrške Bogdanu Jovičiću koji u pritvoru štrajkuje glađu već devet dana. pic.twitter.com/kFBBSa2te8
Učesnici skupa podrške Pavlu Cicvariću u Užicu okončali su blokadu Zlatiborske magistrale, koja je bila njihov znak upozorenja zbog targetiranje njihovog sugrađanina.
Učesnici skupa podrške pritvorenom studentu Bogdanu Jovičiću u Novom Sadu krenuli su u protestnu šetnju desnom stranom Bulevarom Cara Lazara.
Na pročelju se nalaze novosadski biciklisti Gvozdena konjica NS. Pored saobraćajne policije skup obezbeđuju i bajkeri.
20.39h #NoviSad seta pic.twitter.com/4Av6TKGtWn
A post shared by Radio 021 (@radio_021)
Vladan Sinđić, odbornik u Skupštini grada Užica, ocenio je za N1 da su ovakvi skupovi podrške znače ljudima koji su targetirani. Sam Sinđić koji je bio uhapšen letos tokom protesta u Užicu istakao je da mu je dok je bio u pritvoru mnogo značila podrška koju je dobio od sugrađana.
Užičani za svog Pavla!Bravo ljudi! pic.twitter.com/IG7CEB7e1l
"Pavle nije slučajno targetiran, on je mlad i dobar čovek koji je aktivan u borbi za promene i pravdu, a važno je istaći da je čovek koji je govorio o njegovom ubistvu, vrlo opasan i to vidimo po njegovoj biografiji i prošlosti", objasnio je Sinđić.
Kako javlja reporter N1, protest u Aleksincu je završen oko 20h.
Učesnici skupa podrške Pavlu Cicvariću posle šetnje užičkim ulicama blokirali su saobraćaj na Zlatiborskoj magistrali.
Još sam tu. Hvala svima na podršci, znači mnogo zaista.Borba se nastavlja. Užice nastavlja. pic.twitter.com/E2Mu31ngn8
Udruženje Savski nasip je saopštilo da ih je majka Bogdana Jovičića zamolila da pomognu u prikljupljanju potpisa za oslobađanje njenog sina. Više u posebnoj vesti.
‼️Bogdanova majka nas je zamolila da pomognemou prikupljanju potpisa za oslobađanje njenog deteta, putem online peticije: "Sloboda za Bogdana Jovičića". U ime majke, i u ime svih Bogdanovih saboraca, molimo vas da peticiju delite što više, na svim mogućim mrežama, grupama,…
Učesnici protesta podrške Pavlu Cicvariću, kako je javila reporterka N1, posle protestne šetnje ulicama ovog grada uputili su se kao tzv. Zlatiborskoj magistrali. Očekuje se da će blokirati saobraćaj, ali se ne zna koliko bi ta blokada mogla da traje.
Kako je javila reporterka N1, predstavnici opozicije su danas u Skupštini Užica tražili da se usvoji zajednička dekaracija kojom se osuđuju pretnje Pavlu Cicvarić, ali i svima građanima koji su targetirani, ali da odbornici vlasti nisu prihvatili tu inicijativu.
Student Filozofskog fakulteta u Novom Sadu Ilija rekao je za N1 da su studenti svesni kako "pravosuđa u ovoj državi nema" osim za povlašćene, ali da ih to neće sprečiti da nastave svoju borbu.
“Opet smo dokazali da pravosuđa nema, a ima ga samo za ostale koji su pripadnici vlasti”, kaže on.
Student nije želeo da otkrije dalje planove protesta, već je pozvao građane da dođu sami saznaju kako će se šetnja odvijati.
Učesnici skupa podrške Pavlu Cicvariću u Užicu krenuli su u protestnu šetnju.
Pavle Cicvarić poručio je na skupu u Užicu da je važno jedinstvo svih u frontu protiv sadašnje vlasti.
"Obruč oko režima se steže, protesti se nisu ugasili, studenti su aktivni, zborovi aktivni. Moramo da izdržimo i ne smemo da pokleknemo u poslednjem trenutku. Ili mi ili oni. Neće nas matori radikali i udbaši sklanjati sa ulice. Znate ko sam, znate gde sam, na ulicama sam ovog grada i neće me niko skloniti", poručio je Pavle Cicvarić okupljenim na protestu u Užicu.
Student @Pavle_Cicvaric obratio se okupljenima u Užicu i poručio da se "obruč oko režima steže". pic.twitter.com/0QdOI584UB
Kako javlja reporter N1, u Aleksincu se održava skup podrške studentima, nisu planirani govori, a okupljeni će ići u protestnu šetnju.
Stomatolog aktivista Dušan Ostojić rekao je za N1 da je "za Aleksinac, kao i za sve male sredine, ovo izuzetan broj".
"Davati podršku studentima u jednom malom gradu je teško. Veliki su pritisci, mnogi ljudi rade u državnim firmama, boje se da će biti etiketirani", kaže on i dodaje da je "Srbija danas bure baruta".
Jelena Žunić Cicvarić, majka Pavla Cicvarić rekla je za N1 da je onespokojava činjenica kako su nadležni organi reagovali na ono što je naprednjak Siniša Vučinić izgovorio o ubistvu njenog sina.
Ona je rekla da ne prihvata izvinjenje Vučinića jer se iz njega vidi da nije iskreno i da je to kontrola štete zbog podrške koju je Pavle dobio u javnosti.
"Nije Siniša Vučinić ušao u našu baštu i pogazio luk, već je našem sinu nacrtao metu na čelu", poručila je ona.
Navela je da je danas u pitanju Pavle u Užicu, Bogdan juče u Novom Sadu, Lazar u Nišu.
"Ne smemo kao kuvane žabe da prihvatamo to što se dešava našoj deci", poručila je majka Pavla Cicvarića.
Beogradsko Više javno tužilaštvo (VJT) podnelo je optužni predlog protiv devetoro studenata osumnjičenih za pripremanje krivičnih dela protiv ustavnog uređenja Srbije.
VJT je saopštilo da je Višem sudu u Beogradu podnelo optužni predlog protiv devetoro osoba zbog sumnje da su izvršili krivično delo „Pripremanje dela protiv ustavnog uređenja i bezbednosti Srbije u vezi sa krivičnim delom Pozivanje na nasilnu promenu ustavnog uređenja u saizvršilaštvu“.
Više u posebnoj vesti.
Novosadski studenti su zbog odluke suda da odbije žalbu njihovog kolege Bogdana Jovičića, koji ostaje u pritvoru, najavili protest za večeras protest u kampusu novosadskog univeziteta sa porukom građanima da je zeleno svetlo na snazi.
Žalba na odluku o Bogdanovom pritvoru je odbijena. Novi Sad izlazi na ulicu.VIDIMO SE VEČERAS! 19:30 KAMPUS 📍🟢 Zeleno svetlo još uvek sija 🟢👀
Vanpretresno veće Višeg suda u Novom Sadu odbilo je kao neosnovanu žalbu branioca osumnjičenog Bogdana Jovičića izjavljenu protiv rešenja sudije za prethodni postupak, a kojim je prema imenovanom osumnjičenom produžen pritvor. Više u posebnoj vesti.
Da se podsetimo zašto danas izlazimo na ulice zbog Bogdana! SVI NA KAMPUS U 19.30!!!BOGDANE, NISI SAM ✊🏻💚 https://t.co/s3WU46cdRO
U Užicu je za večeras zakazan skup podrške Pavlu Civariću pošto je funkcioner Srpske napredne stranke Siniša Vučinić na TV Informer govorio o njegovom ubistvu. Protest pod nazivom "Pavle je i moj sin" trebalo bi da počne u 19 časova.
Ostavi prvi komentar
Member of United Media - Copyright 2025