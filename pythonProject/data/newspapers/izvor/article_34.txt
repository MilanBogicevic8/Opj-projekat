Fondacija "Jedro", koju su osnovale porodice petorice dečaka koji boluju od Dišenove mišićne distrofije i Fondacija "Balašević", organizovaće humanitarni koncert u nedelju, 21. septembra, u Bitef art kafeu u Beogradu a prihod će biti upućen za lečenje dece obolele od te bolesti. Na humanitarnom koncertu pod nazivom "Neki novi klinci" nastupaće bend "Tajni Gaz", koji izvodi pesme pokojnog novosadskog kantautora Đorđa Balaševića.
„Ovoga puta, muzika koju volimo postaje most dobrote i solidarnosti, jer će sva sredstva od prodaje karata biti preusmerena za lečenje petorice dečaka obolelih od Dišenove mišićne distrofije, opake mišićne bolesti koja im krade detinjstvo“, saopštila je Fondacija „Jedro“.
PROČITAJTE JOŠ: 0 Više od 200 dečaka čeka lečenje: Dišenova mišićna distrofija, trka s vremenom u kojoj terapija znači život Društvo 27. avg 2025 0 Društvo 27. avg 2025 0 0 Svetski dan Dišenove mišićne distrofije: Bolest koja menja život cele porodice Zdravlje 05. sep 2025 0 Zdravlje 05. sep 2025 0 0 Dušanu (6) obolelom od Dišenove bolesti potrebno još 350.000 dolara, od države samo pomoć za analize: “Pokušavamo da ostanemo pribrani i ne mislimo na budućnost” Društvo 30. jul 2025 0 Društvo 30. jul 2025 0
Jedan od roditelja dečaka i osnivač te fondacije Goran Vasović izjavio je da je do sada prikupljeno sredstava za lečenje četvorice dečaka, ali da se za petog i dalje prikuplja novac.
„Svaka kupljena karta postaje korak ka ozdravljenju naših dečaka. Zato vas pozivam da 21. septembra dođete na koncert, uživate u Balaševićevim pesmama i pomognete nam da, zajedničkim snagama, završimo ovu akciju“, naveo je Vasović u saopštenju.
Ostavi prvi komentar
Member of United Media - Copyright 2025