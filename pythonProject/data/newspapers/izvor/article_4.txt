Studenti u blokadi saopštili su večeras da će se sutra u 10 sati okupiti na kružnom toku kod opštine Novi Beograd, pod parolom „Sloboda je najskuplja srpska reč“.
Oni su na svojim društvenim mrežama objavili i da će za sutrašnje okupljanje važiti tri pravila: zabranjene su bilo kakve uvrede vojnicima, učesnicima parade, zabranjena je upotreba pištaljki i megafona, a na skup treba poneti samo narodne zastave, bez grba.
Видимо се сутра! pic.twitter.com/QlRyaQ85nN
— Studenti_U_Blokadi (@studentblokade) September 19, 2025
U pozivu na skup pod nazivom „Sloboda je najskuplja reč“, oni najavljuju da razloge ovog okupljanja.
„Hteli ste da prisvojite zastavu u političke svrhe, mi smo je vratili narodu. Hteli ste da prisvojite himnu u političke svrhe, mi smo je vratili narodu. Hteli ste da prisvojite vojsku u političke svrhe, mi ćemo je vratiti narodu. Vojska nije privatna i lična, vojska je narodna“, navode u svojoj objavi studenti u blokadi.
pic.twitter.com/CpIPBRlqfz
— Studenti_U_Blokadi (@studentblokade) September 19, 2025
Studenti su ranije saopštili da će ovaj skup biti drugačiji od prethodnih po tome što će biti svečan i što će predstavljati podršku vojnicima koji časno služe Srbiji.
Učestvuj u diskusiji ili pročitaj komentare
Member of United Media - Copyright 2025