Opozicija će doživeti još teži poraz nego prošli put, rekao je juče predsednik Srbije Aleksandar Vućić, predviđajući svoju ubedljivu pobedu na izborima koje evo već mesecima ne sme da napiše. Da zanemarimo to što uporno kao svog glavnog protivnika na tim izborima spominje opoziciju koju je u prethodnih deceniju i nešto sistematski uništavao, a vrlo retko one koje mu te izbore ovog puta zaista traže (čitaj studenti), predsednik je ovom prilikom izgovorio i nešto što ne sme ostati ispod radara javnosti. Vučić je, naime, rekao da ima uvid u studentsku listu, koja je tek završena. Kako bi predsednik mogao da ima te podatke, a da je po zakonu?
U svom prvom gostovanju na Blic televiziji Aleksandar Vučić je govorio i o studentskoj listi. Naime, profesor Jovo Bakić je pre dva dana izneo u javnost informavcije da je ona gotova i da bi studenti trebalo da otkriju prvih desetak imena. To su za Novu potvrdili i studenti, uz obrazloženje da će sastav liste obelodaniti javnosti kad izbori budu raspisani.
Reagujući na ovu vest, predsednik Srbije je još jednom izrazio ubeđenje da bi na tim izborima ubedljivo pobedion i da bi opozicija na tim izborima, ukoliko budu održani, „doživela teži poraz nego prošli put“.
Zatim se bacio na studentsku listu.
„Neka oni zvanično kažu ko su njihovi predstavnici pa ćemo četvoricu, petoricu protiv vas, neka uzmu i više vremena ja nemam problem da razgovaram i da stvari postavljamo, ali se to, unapred kažem, neće dogoditi, jer oni znaju da ja govorim istinu a oni nemaju argumente“, kazao je Vučić, a zatim dodao:
“A što se tiče lista, ja znam već ko je na toj listi, ništa mi tu novo nećete reći. Od rektora Đokića do Jove Bakića“.
Interesantno je da se predsednik u svom obraćanju, kao i mnogo puta do sada kada je govorio o izborima, referisao na opoziciju, ne razdvajajući jasno studentski pokret.
To je inače njegov manir proteklih meseci, gde, čak i kada su studentski protesti u pitanju, koristi izraze poput „blokaderi“ i „opozicija“.
Inače, predsednik Srbije je i prošle nedelje govorio o mogućem terminu održavanja izbora, pa je izjavio da postoji mogućnost da se prevremeni izbori u Srbiji održe u aprilu, maju ili decembru naredne godine.
„Voleo bih da to bude u decembru sledeće godine. Podneo bih ostavku nešto ranije kao predsednik Republike, sa nepunih 10 godina, više ne mogu da budem predsednik. Da idemo svi zajedno na poštene izbore u decembru. Do decembra sledeće godine ljudi će moći da vide šta ćemo da uradimo, šta ćemo da napravimo“, rekao je Vučić.
Komentarišući Vučićevo najavljivanje pobede na izborima koje ne sme da raspiše, pa ih najavljuje možda za proleće sledeće godine, a najverovatnije tek za decembar, profesor Pravnog fakulteta u Novom Sadu, Bojan Pajtić kaže za Novu da predsednik svojim izjavama pokušava da zaustavi strmoglavi pad rejtinga svoje stranke i da ubedi svoje birače da nije uzaludno glasati za njih.
„Njegova stranka ne može pobediti studentsku listu i evantualno opozicionu koja bi izašla ili pravila koaliciju. Jasno je posle ovih deset meseci da nema ljudi koji bi prodali svoj glas ili se uplašili, pa glasali za SNS. Sad mu je preostalo da samo zavarava javnost, on ne zna da postoji istina i u skladu sa tim se ponaša ovih 13 godina. Kada Aleksandar Vučić nešto kaže, ogromna je verovatnoća da to nije tačno“, kaže Bojan Pajtić.
Sagovornik Nove dodaje da bi Vučić još u decembru prošle godine rapsisao izbore, da je bio siguran da na njima može da pobedi.
Na pitanje zašto Vučić izbegava da direktno pomene studente, već češće koristi izraze kao što su blokaderi ili opozicija, Pajtić kaže:
„On izbegava da pomene studente, zato što su studenti po prirodi stvari jedna od najboljih kategorija u društvu. Pa ko normalan može da ne voli mladost i da ne voli studente? Svako od studenata ima roditelje, bake i dede, kumove…U ovoj zemlji ima oko 200.000 studenata i krajnje je nepopularno vređati i omalovažavati njih. Zato se sveo na tzv. blokadere, ponušajući se kao da je to jedna malena, ozloglašena grupica fanatika unutar studentske populacije i pokušava da ubedi svoje glasače da ovo nije studentska ili generacijska pobuna“, kaže Pajtić.
PROČITAJTE JOŠ 36 Vučić: Voleo bih da izbori budu u decembru naredne godine, daću ostavku, pobedićemo ubedljivo Politika 12. sep 2025 36 komentara Politika 12. sep 2025 36 komentara 12 Studenti potvrdili za Nova.rs da je njihova lista završena: Otkrivaju i kad će objaviti imena Politika 18. sep 2025 12 komentara Politika 18. sep 2025 12 komentara
Sagovornik Nove podsetio je i na istraživanja koja su pokazala veliku popularnost studenata u odnosu na SNS, navodeči da bi direktnim napadom na studente, čak i SNS birači shvatili da je bitka unapred izgubljena.
„Svakako budućnost nije u nekakvim Vučićima i Dačićima“; zaključuje Pajtić.
Poseban aspekt priče jesu Vučićeve tvrdnje da je upoznat sa sastavom studentske liste, koju oni već mesecima drže skrivenu od očiju javnosti. Iako ima nekih naznaka ko bi na njoj mogao biti.
Komentarišući ovu izjavu predsednika Srbije Aleksandra Vučića, advokat Rodoljub Šabić kaže za Novu da je po sredi ili spin ili nezakonito prikupljanje informacija,
„Ili je jedno, ili je drugo. Uostalom, dok izbori ne budu raspisani, ne postoji izborna lista. Sve je to deo jedne magle koja se stvara oko nas, potpuno nepotrebno“, zaključuje Šabić
Ostavi prvi komentar
Member of United Media - Copyright 2025