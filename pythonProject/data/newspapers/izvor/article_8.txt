Višem sudu u Beogradu bilo je potrebno 11 dana, nakon što su primili obaveštenje da su iz kućnog pritvora pobegli kineski državljanin Cuj Guanghaj i Britanac Džon Miler, da raspiše poternicu za dvojcem koji je uhapšen po poternici Sjedinjenih Američkih Država, prenosi Insajder.
Kako navode, to porizlazi iz odgovora Uprave za izvršenje krivičnih sankcija na pitanja Insajdera.
Guangahaj i Miler su uređaje za elektornski nadzor skinuli 4. avgusta. S druge strane, Viši sud u Beogradu je za portal Birn naveo da su rešenje o ukidanju kućnog i određivanju „klasičnog“ pritvora i poternica doneti 15. avgusta, prenosi Insajder.
Guangahaj i Miler su meru kućnog pritvora izdržavali u različitim objektima, ali vremenski sled koji je Insajder dobio od Uprave za izvršenje krivičnih sankcija implicira da se radi o dobro koordiniranoj akciji.
6 Kineski „agent Džek“ i Britanac Miler, koje traže SAD, pobegli iz kućnog pritvora u Beogradu Hronika 09. sep 2025 6 komentara Hronika 09. sep 2025 6 komentara 0 „Ćutanje MUP-a može se tumačiti kao pokušaj da se prikrije osetljivost situacije“: Slučaj begunaca sa poternice FBI kao test za srpsku spoljnu politiku Hronika 09. jun 2025 0 Hronika 09. jun 2025 0 16 OTKRIVAMO Zagorka Dolovac traži istragu: Kako je Više tužilaštvo u Beogradu postupalo protiv kineskog i britanskog špijuna koji su pobegli iz kućnog pritvora Hronika 12. sep 2025 16 komentara Hronika 12. sep 2025 16 komentara
Naime, sistem za elektornski nadzor je 4. avgusta u 00.43 registrovao da je uređaj koji se nalazi na nozi Guangahaja oštećen, a 11 minuta kasnije sistem je registrovao i oštećenje na uređaju koji je nosio Miler.
U 6.35 istog dana ponovo se oglasio sistem, ovoga puta bio je to alarm koji ukazuje da je uređaj van dometa, a oglasio se istovremeno za oba uređaja.
Prema navodima Uprave, poverenice službe UIKS-a su istog dana otišle na adrese na kojima su dvojica pritvorenika izdržavali meru da bi konstatovale da se oni ne nalaze na tu. Kako dodaju, one su, u skladu sa procedurom, istog dana poslale dopis nadženom sudu, a o bekstvu su obavestile i nadležne policijske uprave.
Iz Uprave dodaju da oni ne mogu da preduzimaju nikakve dodatne radnje i da nisu ovlašćeni da izdaju poternice, ni da organizuju potrage.
“Ne postoji nijedan razlog zbog koga bi Uprava trebalo da povede internu istragu kako bi se utvrdilo da li je do bekstva došlo usled eventualnog propusta zaposlenih. Takve tvrdnje ne odgovaraju činjeničnom stanju“, navode iz Uprave za izvršenje krivičnih sankcija.
Guanghaj i Miler uhapšeni su 24. aprila u hotelu Hajat, po poternici iz SAD. Mesec dana kasnije, 21. maja, Viši sud u Beogradu im ukida zatvorski i određuje kućni pritvor, gde su čekali odluku o izručivanju. Kako su iz Višeg suda naveli za Birn, oni 15. avgusta raspisali poternicu.
Američka optužnica, na osnovu koje je poslat zahtev za izručenjem, tereti ovu dvojicu da su u Kaliforniji organizovali proganjanje kineskog umetnika Huija Boa koji kritikuje predsednika Kine Si Đinpinga. Kasnije su se optužbe, kako piše Birn, proširile i na pokušaj ilegalne trgovine američke vojne opreme.
Prema navodima iz optužnice koje je preneo Birn, Cuj je označen kao agent kineske obaveštajne službe, a Miler kao njegov saradnik.
Ostavi prvi komentar
Member of United Media - Copyright 2025