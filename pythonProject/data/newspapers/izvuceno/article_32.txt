U Užicu je večeras održan protest podrške studentu Pavlu Cicvariću o čijem je ubistvu govorio funkcioner Srpske napredne stranke Siniša Vučinić. Istovremeno, u Novom Sadu su se okupili studenti i građani posle odluke da njihov kolega Bogdan Jovičić ostane i dalje u pritvoru. 

U Pirotu je kao vid podrške studentu Bogdanu Jovičiću u organizaciji Zbora građan Pirota održan performans pod nazivom "Zatvorska šetnja u lancima".

Zajednica Slobodnih i Pobunjenih univerziteta Srbije najoštrije je večeras osudila izjavu funkcionera Srpske napredne stranke (SNS) Siniše Vučinića koji je rekao da "blokaderi" planiraju ubistvo studenta Pavla Cicvarića i ocenili da vlast na taj način poziva na teroristički akt protiv svojih građana. U saopštenju su pozvali najviše državne organe da preispitaju sve okolnosti o poreklu informacije koju je Vučinić, zahtevamo hitnu reakciju tužilaštva i adekvatno informisanje javnosti u vezi sa uznemirujućim sadržajima iznesenim na televiziji Informer.

Portal 021.rs javlja da su se građani, koji su prethodno blokirali raskrsnice kod Merkatora i kod Braće Ribnikar, ponovo grupisali i sa tih raskrsnica krenuli do Futoške pijace.

Blokada raskrsnice Bulevara cara Lazara i Bulevara oslobođenja, kod Merkatora.

Učesnici skupa podrške Pavlu Cicvariću u Užicu okončali su blokadu Zlatiborske magistrale, koja je bila njihov znak upozorenja zbog targetiranje njihovog sugrađanina. Učesnici skupa podrške pritvorenom studentu Bogdanu Jovičiću u Novom Sadu krenuli su u protestnu šetnju desnom stranom Bulevarom Cara Lazara. Na pročelju se nalaze novosadski biciklisti Gvozdena konjica NS.

Vladan Sinđić, odbornik u Skupštini grada Užica, ocenio je za N1 da su ovakvi skupovi podrške znače ljudima koji su targetirani.

Kako javlja reporter N1, protest u Aleksincu je završen oko 20h.

Udruženje Savski nasip je saopštilo da ih je majka Bogdana Jovičića zamolila da pomognu u prikljupljanju potpisa za oslobađanje njenog sina. 

Kako je javila reporterka N1, predstavnici opozicije su danas u Skupštini Užica tražili da se usvoji zajednička dekaracija kojom se osuđuju pretnje Pavlu Cicvarić, ali i svima građanima koji su targetirani, ali da odbornici vlasti nisu prihvatili tu inicijativu. Student Filozofskog fakulteta u Novom Sadu Ilija rekao je za N1 da su studenti svesni kako "pravosuđa u ovoj državi nema" osim za povlašćene, ali da ih to neće sprečiti da nastave svoju borbu.

Beogradsko Više javno tužilaštvo (VJT) podnelo je optužni predlog protiv devetoro studenata osumnjičenih za pripremanje krivičnih dela protiv ustavnog uređenja Srbije. 