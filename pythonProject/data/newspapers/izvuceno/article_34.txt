Fondacija "Jedro", koju su osnovale porodice petorice dečaka koji boluju od Dišenove mišićne distrofije i Fondacija "Balašević", organizovaće humanitarni koncert u nedelju, 21. septembra, u Bitef art kafeu u Beogradu a prihod će biti upućen za lečenje dece obolele od te bolesti. Na humanitarnom koncertu pod nazivom "Neki novi klinci" nastupaće bend "Tajni Gaz", koji izvodi pesme pokojnog novosadskog kantautora Đorđa Balaševića.

Jedan od roditelja dečaka i osnivač te fondacije Goran Vasović izjavio je da je do sada prikupljeno sredstava za lečenje četvorice dečaka, ali da se za petog i dalje prikuplja novac.
