Vrhovni sud, u veću sastavljenom od sudija: Tatjane Matković Stefanović, predsednika veća, Tatjane Đurica i Vesne Mastilović, članova veća, u parnici tužioca „VERITIMO“ DOO – Beograd, čiji je punomoćnik dr Milorad Vasić, advokat iz ..., protiv tuženog Grada Beograda - Gradska uprava - Sekretarijat za saobraćaj, Direkcija za javni prevoz, Beograd, koga zastupa Gradsko pravobranilaštvo grada Beograda, radi poništaja konkursa i naknade štete, povodom revizije tužioca izjavljene protiv rešenja Privrednog apelacionog suda Pž 1933/24 od 04.04.2024. godine, u sednici veća održanoj dana 24.07.2025. godine, doneo je

Naime, prema stanju u spisu, rešenjem Privrednog suda u Beogradu P 515/22 od 13.03.2023. godine odbačena je u celosti tužba tužioca u ovoj pravnoj stvari. Protiv ovog rešenja tužilac je izjavio žalbu. Postupajući po žalbi tužioca, Privredni apelacioni sud je doneo rešenje Pž 2964/23 od 13.07.2023. godine, kojim je u stavu prvom izreke, odbio kao neosnovanu žalbu tužioca i potvrdio rešenje Privrednog suda u Beogradu P 515/22 od 13.03.2023. godine u delu u kom je odbačena tužba tužioca, kojim je tražio da se preinači rešenje Gradskog veća Grada Beograda broj 34-773/05-GV od 23.12.2005. godine i usvoji prigovor Privrednog društva „Veritimo“ Rogača Sopot, izjavljen 11.11.2005. godine na predlog rang liste Konkursne komisije grada Beograda za poveravanje prevoza putnika u javnom gradskom prevozu u Beogradu objavljen 04.11.2005. godine, u delu tužbenog zahteva kojim je tražio da se donese odluka kojom se menja predlog rang liste Konkursne komisije grada Beograda za poveravanje prevoza putnika u javnom gradskom prevozu u Beogradu od 04.11.2005. godine, da se menja konačna rang lista Konkursne komisije grada Beograda za dodelu linije javnog gradskog saobraćaja za Beograd od 28.12.2005. godine, tako da se umesto pod rednim brojem 10 Privredno društvo „Veritimo“ stavlja pod redni broj 2, a da se svi pre rednog broja 10 a nakon rednog broja 1 pomeraju za jedno mesto unazad, te u delu kojim je odbačena tužba u delu zahteva kojim je tražio da se utvrdi da je ništav konkurs tuženog Grada Beograda - Sekretarijat za saobraćaj - Direkcija za javni prevoz od 11.07.2005. godine za poveravanje prevoza u javnom gradskom prevozu u Beogradu zbog protivzakonitog sprovođenja te da se poništavaju predlog rang liste Konkursne komisije grada Beograda za poveravanje prevoza putnika u javnom gradskom prevozu u Beogradu od 04.11.2005. godine;

Protiv odluke iz prvog stava izreke rešenja Privrednog apelacionog suda Pž 2964/23 od 13.07.2023. godine, tužilac je izjavio reviziju. U spisima predmeta nema dokaza da je revizija dostavljena protivnoj stranci, kao ni Republičkom javnom tužiocu.