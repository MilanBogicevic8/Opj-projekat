Administracija američkog predsednika Donalda Trampa nametnula je dodatna ograničenja pristupa najstarijeg i prestižnog univerziteta u SAD Harvarda federalnim sredstvima, što je nova epizoda u toj njenoj borbi. Ministarstvo prosvete je u petak saopštilo da je stavilo Harvard pod status „pojačanog praćenja sredstava“ zbog „rastuće zabrinutosti zbog njegove finansijske situacije“.

U drugom sličnom slučaju Harvard je saopštio da je počeo da dobija deo od ukupno 2,6 milijardi federalnih sredstava pošto je sudija u Bostonu, gde je Harvard, 3. septembra naložio poništenje vladinog zamrzavanja ;finansiranja tog univerziteta. Trampova administracija tvrdi da je taj univerzitet „rasadnik WOKE ideologije“ inkluzivnosti protiv koje se Tramp bori i da nije adekvatno zaštitio jevrejske studente tokom pro-palestinskih protesta na Harvardu.

