Desničarske demonstracije u Hagu, glavnom gradu Holandije, su se danas, nekoliko nedelja pre opštih izbora, pretvorile u nasilje i haos kada su se izgrednici sukobili s policijom i vandalizovali kancelariju političke stranke. Policija je upotrebila suzavac i vodeni top da bi rasterala izgrednike koji su bacali predmete na policajce i zapalili policijski automobil.

Holandski mediji su pokazali da izgrednici napadaju kancelariju centrističke političke stranke, D66.

„Ološe, dalje od političkih stranaka!“, rekao je lider te stranke Rob Jeten i dodao u poruci na platformi X:

Manja grupa izgrednika uputila se ka kompleksu Parlamenta Holandije koji je ograđen jer se renovira već više godina.

Opšti izbori su raspisani za 29. oktobar pošto je antiislamski poslanik Gert Vilders povukao svoju stranku iz vladajuće koalicije u sporu oko poteza za obuzdavanje doseljavanja stranaca. 